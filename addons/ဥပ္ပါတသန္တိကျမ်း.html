<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>ဥပ္ပါတသန္တိကျမ်း</title>
    <link href="../style/viewpage.css" rel="stylesheet" type="text/css">
</head>
<body class="change">
    <div class="container">

        <nav class="menu">
            <div class="navfont">
                အလင်း
                <label class="switch">
                    <input type="checkbox" onclick="toggle()">
                    <span class="slider"></span>
                </label>
                အမှောင်
            </div>
        </nav>

        <div id="gotop" onclick="myScroll()">အပေါ်သို့</div>

        <div class="view">
            ဥပ္ပါတသန္တိဆိုတာ ဘေးရန်အပူငြိမ်းကြောင်း တရားကောင်းပါ။ လောကမှာ ဘေးရန်အပူတွေ မှန်သမျှဟာ လောဘ ဒေါသ မောဟက မြစ်ဖျား ခံလာကြတာ ဖြစ်တယ်။ ရတနာ ၃ ပါးဆိုတာ အဲဒီ လောဘ ဒေါသ မောဟ စတဲ့ ကိလေသာ အပူခပ်သိမ်းကို လုံး၀ အရှင်းပယ်ပြီးခါမှ၊ အနိုင်ယူပြီးခါမှ၊ ဘယ်သောအခါမှ ပြန်မဖြစ်ရအောင် ပယ်ပြီးခါမှ ရတနာအဖြစ် ရောက်ရှိလာခဲ့ကြတာ ဖြစ်တယ်။ ဒါကြောင့် အပူငြိမ်းတဲ့ ရတနာ ၃ ပါးကို အာရုံပြုပြီးတော့ ရွတ်ဆို ပွားများ နှလုံးသွင်းတဲ့ ပုဂ္ဂိုလ်တွေ ဟာလည်းပဲ အပူ ဘေးရန်မျိုးစုံ ငြိမ်းကြပါတယ်။

ဥပ္ပါတသန္တိဆိုတာဟာ ရတနာ ၃ ပါးရဲ့ဂုဏ်ကျေးဇူးတွေကို အဓိကထားပြီးတော့ ဖော်ပြထားတဲ့ တရားဖြစ်တယ်။ ရတနာ ၃ ပါးရဲ့ ဂုဏ်ကို အာရုံပြုကြတယ်ဆိုတာ မိမိသန္တာန်မှာ အရှိန်အဝါ ကင်းမဲ့ပြီးတော့ အပူမျိုးစုံတွေကို ဖန်တီးပေးတဲ့ လောဘ ဒေါသ မောဟတွေကို ဖယ်ရှားပြီးတော့ အရှိန်အဝါ ကြီးမားတဲ့ တရားစွမ်းအားများကို အစားသွင်းပေးခြင်းလည်း ဖြစ်တယ်။ ဘေးရန် အပူမျိုးစုံ ဖန်တီးပေးတဲ့ လောဘ ဒေါသ မောဟတွေနဲ့ စိတ်ကို အနည်းဆုံး ခပ်ခွါခွါ ခွါပေးခြင်း လည်းဖြစ်ပါတယ်။ အရှိန်အဝါ ကြီးမားတဲ့ ရတနာစွမ်းအားတွေကို အာရုံပြုပြီး ကိုယ့်သန္တာန်မှာ အရှိန်အဝါ ကြီးမားတဲ့ တန်ခိုးစွမ်းအား သတ္တိပြည့်ဝတဲ့ စိတ်ကောင်း စွမ်းအားကောင်းတွေကို ဖြည့်သွင်းပေးတာလည်း ဖြစ်တယ်။

အားကိုးစရာဆိုတာ အကြောင်းအကျိုး အဆက်အသွယ်အနေနဲ့ ၃ မျိုး ရှိပါတယ်။
<hr><br/>
(၁) မှီခိုရာ အားကိုးစရာ ရတနာ ၃ ပါးနဲ့ ရတနာ ၃ ပါးကြောင့် အရည်အသွေး တောက်ပြောင် နေကြတဲ့ သူတော်ကောင်းတွေ ပုဂ္ဂိုလ်တွေဟာ မှီခိုရာ အားကိုးစရာ ဖြစ်ပါတယ်။ မှီခိုရာ အားကိုး စရာက မြစ်ထဲ ချောင်းထဲ တွင်းထဲ ကန်ထဲမှာရှိတဲ့ ရေချို ရေကောင်းတွေနဲ့ တူပါတယ်။
<br/>
(၂) မှီခိုတတ် မှီခိုနိုင်သော အားကိုးစရာ၊ အရည်အချင်းရှိတဲ့ မိမိကို ပြောတာပါ။ အရည်အချင်းရှိတဲ့ မိမိဆိုတာ -
<br/>
၁။ သဒ္ဓါတရား ရှိရမယ်။ အစွမ်းသတ္တိ ပြည့်ဝတဲ့ ရတနာ ၃ ပါးနဲ့ ရတနာ ၃ ပါးတရားကို ယုံကြည် လက်ခံရမယ်။ ကံ ကံရဲ့အကျိုးကို ယုံကြည်တယ် ခေါ်ဆိုရတဲ့ ကိုယ့်အစွမ်းကိုလည်း ကိုယ် ယုံကြည်လက်ခံရမယ်။ သူက စိတ်ကို သန့်စင်ပြီးတော့ ပေးပါတယ်။
<br/>
၂။ ကျန်းမာရေး ကောင်းရမယ်။
<br/>
၃။ ရိုးသားဖြောင့်မတ် စိတ်ဓါတ် ဖြူစင်ရမယ်။
<br/>
၄။ မိမိရဲ့ လုံ့လဝီရိယကို စွမ်းအားတွေ ပေါ်လာအောင် နည်းမှန် လမ်းမှန် စနစ်မှန်အားဖြင့် ကြိုးစား အားထုတ်နိုင်စွမ်း ရှိရမယ်။
<br/>
၅။ အရှိကို အရှိအတိုင်း ကြည့်ရှုသုံးသပ် ဆုံးဖြတ်နိုင်သော သမ္မာဓိဋ္ဌိ စစ်စစ်ဖြစ်တဲ့ အသိဉာဏ် ပညာ ရှိရမယ်။

အဲဒါက မှီခိုတတ် မှီခိုနိုင်သော အားကိုးစရာ။ သူက ဖြစ်ထဲ ချောင်းထဲ တွင်းထဲ ကန်ထဲမှာရှိတဲ့ ရေချို ရေကောင်းတွေ ကိုယ့်အိမ် ကိုယ့်နေရာ ရောက်ရှိလာအောင် အိုးနဲ့ ခပ်ယူတာနဲ့ တူတယ်။ ပုံးနဲ့ ခပ်ယူတာနဲ့လည်း တူတယ်။ ပိုက်လိုင်းနဲ့ သွယ်ပြီးတော့ ယူတာနဲ့လည်း တူပါတယ်။

(၃) မှီခိုလိုက်လို့ ရလာသော အားကိုးစရာ ကိုယ့်သန္တာန်မှာ ရောက်ရှိလာသော ကောင်းမှုတရား များကို ပြောတာပါ။ အရည်အချင်း ရှိသလောက် ကိုယ့်သန္တာန်မှာ စွမ်းအားတွေ အရည်အသွေး တွေဆိုတာ ရောက်လာရစမြဲပါ။ မှီခိုလိုက်လို့ ရလာသော တရားစွမ်းအားတွေဆိုတာ မြစ်ထဲ ချောင်းထဲ တွင်းထဲ ကန်ထဲမှာရှိတဲ့ ရေချို ရေကောင်းတွေကို အိုးနဲ့ ပုံးနဲ့ ခပ်ယူလိုက်တဲ့အခါ၊ ပိုက်လိုင်းနဲ့ သွယ်ယူလိုက်တဲ့အခါ ကိုယ့်အိမ် ကိုယ့်နေရာကို ရေချိုရေကောင်းတွေ ရောက်ရှိ လာတာနဲ့ တူပါတယ်။ တကယ့် အားကိုးစရာစစ်စစ်က ကိုယ့်သန္တာန်မှာ ရောက်ရှိလာတဲ့ အင်အားကောင်းသာ တကယ့် အားကိုးရာပါ။

ဒီအားကိုးရာတွေ ဘယ်ကရတုန်းဆိုတော့ အရည်အချင်းရှိတဲ့ မိမိအစွမ်းကြောင့်ပဲ ရတာပါ။ မိမိက ဘာဖြစ်လို့ အရည်အချင်း ရှိတုန်းဆိုတော့ ရတနာ ၃ ပါး စတဲ့ အမှီကောင်းတွေကို မှီခိုခွင့် ရတာကြောင့် အရည်အချင်း ရှိတာပါ။ ဒါကြောင့် ရတနာ ၃ ပါးနဲ့ ဆက်စပ်လာရင် နှစ်နှစ်ခြိုက်ခြိုက် လေးလေးနက်နက် သက်ဝင်ယုံကြည်တဲ့ သဒ္ဓါအားလည်း ကောင်းဖို့လိုလိမ့်မယ်။ အရှိကို အရှိအတိုင်း ကြည့်ရှုသုံးသပ် ဆုံးဖြတ်နိုင်တဲ့ သမ္မာဒိဋ္ဌိ စစ်စစ်ဖြစ်တဲ့ အသိပညာ ရှိဖို့လည်း လိုမှာပါ။

ဒါကြောင့် ဥပ္ပါဒသန္တိကို ရွတ်ဆိုတဲ့အခါ ပွားများတဲ့အခါ နာယူတဲ့အခါ ယုံယုံကြည်ကြည် စူးစူးစိုက်စိုက်နဲ့ ကိုယ့်ရဲ့ နှလုံးအိမ် ကိုယ့်သန္တာန် ကိုယ့်စိတ်မှာ စွမ်းအားတွေ ဓါတ်တွေ ကူးစက်ပြီးတော့ ရောက်ရှိလာအောင် လေးလေးနက်နက် အာရုံပြုကြရမှာ ဖြစ်ပါတယ်။ ဒါကြောင့် အာရုံ ပြုကြမယ်။
.
<br/>
<strong>နတ်ပင့်</strong>
<br/>

သမန္တာ စက္ကဝါဠေသု၊ အတြာဂစ္ဆန္တု ဒေဝတာ။<br/>
သဒ္ဓမ္မံ မုနိရာဇဿ၊ သုဏန္တု သဂ္ဂမောက္ခဒံ။<br/>
(ဓမ္မဿဝနကာလော အယံ ဘဒ္ဒန္တာ။) ၃<br/>
.
<br/>
<strong>ဘုရားရှိခိုး</strong>
<br/>
(နမော တဿ ဘဂဝတော အရဟတော သမ္မာသမ္ဗုဒ္ဓဿ။)၃
.
<br/>
ဂန္ထာရမ္ဘ
<br/>
(က) သုဒုဒ္ဒသော အယံ ဓမ္မော၊ လောကတ္ထံ ဇိနဒေသိတော။
မဟာသန္တိကရော လောကေ၊ သဗ္ဗသမ္ပတ္တိဒါယကော။
<br/>
(ခ) သဗ္ဗုပ္ပါတူပသမဏော၊ ဘူတယက္ခနိဝါရဏော။
အကာလမစ္စုသမဏော၊ သောကရောဂဝိနာသနော။
<br/>
(ဂ) ပရစက္ကပမဒ္ဒနော၊ ရညော ဝိဇယဝဍ္ဎနော။
သဗ္ဗာနိဋ္ဌဟရော သန္တော၊ ဓမ္မံ ဝက္ခာမိ ဘူတတော။
<br/>
(ဃ) ဝတ္ထုတ္တယဿ ယော ယတ္ထ၊ သံဝဏ္ဏေတိ ဂုဏုတ္တမေ။
တဿ တတ္ထ သုခါရောဂျ - သေတ္ထိယော ဟောန္တု သဗ္ဗဒါ။
.
<br/>
နှစ်ကျိပ်ရှစ်ဆူ ဘုရားများ
<br/>
၁။ တဏှင်္ကရော မဟာဝီရော၊ သဗ္ဗလောကာနုကမ္ပကော။
ဝန္တသံသာရဂမနော၊ သဗ္ဗကာမဒဒေါ သဒါ။
<br/>
၂။ သဗ္ဗာဘိဘူ သဗ္ဗဝိဒူ၊ သဗ္ဗဒေဝဂရုတ္တမော။
သဗ္ဗာသဝပရိက္ခီဏော၊ သဒါ သောတ္ထိံ ကရောတု နော။
<br/>
၃။ ဝရလက္ခဏသမ္ပန္နော၊ မေဓင်္ကရော မဟာမုနိ။
ဇုတိန္ဓရော မဟာသိရီ၊ သုဝဏ္ဏဂိရိသန္နိဘော။
<br/>
၄။ ဒိဋ္ဌရုပေါ မဟာကာယော၊ မဟာနာထော မဟဗ္ဗလော။
မဟာကာရုဏိကော သတ္ထာ၊ မဟာသန္တိံ ကရောတု နော။
<br/>
၅။ မဟာမောဟတမံ ဟန္တွာ၊ ယော နာထော သရဏင်္ကရော။
ဒေဝါဒေ၀ မနုဿာနံ၊ လောကာနဉ္စ ဟိတင်္ကရော။
<br/>
၆။ ဗျာမပ္ပဘာဘိရုစိတော၊ နိဂြောဓပရိမဏ္ဍလော။
နိဂြောဓပက္ကဗိမ္ဗောဋ္ဌော၊ သဒါ သောတ္ထိံ ကရောတု နော။
<br/>
၇။ အသီတိရတနုဗ္ဗေဓော၊ ဒီပင်္ကရော မဟာမုနိ။
ပဘာ နိဒ္ဓါဝတေ တဿ၊ ဌာနေ ဒွါဒသ ယောဇနေ။
<br/>
၈။ ဝဿဿတသဟဿာနိ၊ ဌတွာ လောကေ ဝိနာယကော။
လောကာလောကကရော သတ္ထာ၊ သဒါ သောတ္ထိံ ကရောတု နော။
<br/>
၉။ အဋ္ဌာသီတိဟတ္ထုဗ္ဗေဓော၊ ကောဏ္ဍညော နာမ နာယကော။
သဗ္ဗဓမ္မေဟိ အသမော၊ သဗ္ဗပါရမိတာဂမော။
<br/>
၁၀။ ဝဿဿတသဟဿာနိ၊ အာယု တဿ မဟေသိနော။
မောစေတု သော သဗ္ဗဘယာ၊ သဒါ သောတ္ထိံ ကရောတု နော။
<br/>
၁၁။ အဋ္ဌာသီတိရတနာနိ၊ အစ္စုဂ္ဂတော ဇုတိန္ဓရော။
မင်္ဂလော နာမ သမ္ဗုဒ္ဓေါ၊ နဝူတိသဟဿာယုကော။
<br/>
၁၂။ ဆဗ္ဗဏ္ဏရံသိယော ဒသ-သဟဿလောကဓာတုယော။
ဟရန္တာ တဿ ဆာဒေန္တိ၊ ဧသ သောတ္ထိံ ကရောတု နော။
<br/>
၁၃။ နဝူတိရတနုဗ္ဗေဓော၊ သုမနော နာမ နာယကော။
ကဉ္စနာစလသင်္ကာသော၊ နဝူတိသဟဿာယုကော။
<br/>
၁၄။ ဥပေတော ဗုဒ္ဓဂုဏေဟိ၊ သဗ္ဗသတ္တဟိတေသကော။
ကရောတု နော မဟာသန္တိံ၊ အာရောဂျဉ္စ သုခံ သဒါ။
<br/>
၁၅။ အသီတိရတနုဗ္ဗေဓော၊ သဋ္ဌီသဟဿအာယုကော။
ရေဝတော နာမ သမ္ဗုဒ္ဓေါ၊ သဗ္ဗလောကုတ္တရော မုနိ။
<br/>
၁၆။ တဿ သရီရေ နိဗ္ဗတ္တာ၊ ပဘာမာလာ အနုတ္တရာ။
ဖရန္တာ ယောဇနေ နိစ္စံ၊ သဒါ သောတ္ထိံ ကရောတု နော။
<br/>
၁၇။ သောဘိတော နာမ သမ္ဗုဒ္ဓေါ၊ နဝူတိသဟဿာယုကော။
သံသာရသာဂရေ သတ္တေ၊ ဗဟူ မောစတိ ဒုက္ခတော။
<br/>
၁၈။ အဋ္ဌပညာသရတနံ၊ အစ္စုဂ္ဂတော မဟာမုနိ။
သြဘာသေတိ ဒိသာ သဗ္ဗာ၊ သဒါ သောတ္ထိံ ကရောတု နော။
<br/>
၁၉။ အနောမဒဿီ သမ္ဗုဒ္ဓေါ၊ တေဇဿီ ဒုရတိက္ကမော။
အဋ္ဌပဏ္ဏာသရတနော၊ သြဘာသေန္တော သဒေဝကေ။
<br/>
၂၀။ နိဗ္ဗာနပါပကော လောကေ၊ ဝဿဿတသဟဿာယု။
ကရောတု နော မဟာသန္တိံ ၊ သုခိတာ စ မယံ သဒါ။
<br/>
၂၁။ ပဒုမော နာမ သမ္ဗုဒ္ဓေါ၊ လောကဇေဋ္ဌော နရာသဘော။
အဋ္ဌပညာသရတနော၊ အာဒိစ္စော၀ ဝိရောစတိ။
<br/>
၂၂။ ဝဿဿတသဟဿာနိ၊ အာယု တဿ မဟေသိနော။
သောပိ ဗုဒ္ဓေါ ကာရုဏိကော၊ သဒါ သောတ္ထိံ ကရောတု နော။
<br/>
၂၃။ အဋ္ဌာသီတိရတနုဗ္ဗေဓော၊ နာရဒေါ သဗ္ဗကာမဒဒေါ။
နိရန္တရံ ဒိဝါရတ္တိံ၊ ယောဇနံ ဖရတေ ပဘာ။
<br/>
၂၄။ နဝူတိဝဿသဟဿာနိ၊ ဌတွာ လောကေ ဝိနာယကော။
မောစေတိ ဒုက္ခတော သတ္တေ၊ သောပိ သောတ္ထိံ ကရောတု နော။
<br/>
၂၅။ အဋ္ဌပဏ္ဏာသရတနော၊ ပဒုမုတ္တရော မဟာမုနိ။
တဿ ပါကတိကာ ရံသီ၊ ဖရန္တိ ဒွါဒသ ယောဇနေ။
<br/>
၂၆။ ဝဿဿတသဟဿာနိ၊ ဌတွာ လောကေ’မတန္ဒဒေါ။
မောစေတိ ဗန္ဓနာ သတ္တေ၊ သောပိ ပါလေတု နော သဒါ။
<br/>
၂၇။ အဋ္ဌာသီတိရတနာနိ၊ အစ္စုဂ္ဂတော မဟာမုနိ။
သုမေဓော နာမ သမ္ဗုဒ္ဓေါ၊ နဝူတိသဟဿာယုကော။
<br/>
၂၈။ တဿ ပါကတိကာ ရံသီ၊ ဖရန္တိ ယောဇနံ သဒါ။
ပါလေတု နော သဒါ ဗုဒ္ဓေါ၊ ဘယေဟိ ဝိဝိဓေဟိ စ။
<br/>
၂၉။ ပညာသရတနုဗ္ဗေဓော၊ သုဇာတော နာမ နာယကော။
ဟေမဝဏ္ဏော မဟာဝီရော၊ မဟာတမဝိနောဒနော။
<br/>
၃၀။ နဝူတိဝဿသဟဿာနိ၊ အာယု တဿ မဟေသိနော။
သောပိ ဗုဒ္ဓေါ ကာရုဏီကော၊ သဒါ သောတ္ထိံ ကရောတု နော။
<br/>
၃၁။ အသီတိရတနုဗ္ဗေဓော၊ ပိယဒဿီ မဟာမုနိ။
နဝူတိ ဝဿသဟဿာနိ၊ ဌတွာ လောကဂ္ဂနာယကော။
<br/>
၃၂။ သောပိ သဗ္ဗဂုဏူပေတော၊ သဗ္ဗလောကသုခပ္ပဒေါ။
သဗ္ဗဒေါသံ ဝိနာသေန္တော၊ သဗ္ဗံ သောတ္ထိံ ကရောတု နော။
<br/>
၃၃။ အသီတိရတနုဗ္ဗေဓော၊ အတ္ထဒဿီ နရာသဘော။
ဝဿဿတသဟဿာနိ၊ လောကေ အဋ္ဌာသိ နာယကော။
<br/>
၃၄။ တဿ ပါကတိကာ ရံသီ၊ ဖရန္တိ ယောဇနံ သဒါ။
နိရန္တရံ ဒိဝါရတ္တိံ၊ နာထော သောတ္ထိံ ကရောတု နော။
<br/>
၃၅။ ဓမ္မဒဿီ စ သမ္ဗုဒ္ဓေါ၊ အသီတိဟတ္ထ’မုဂ္ဂတော။
အတိရောစတိ တေဇေန၊ သဒေဝါသုရမာနုသေ။
<br/>
၃၆။ ဝဿဿတသဟဿာနိ၊ ဌတွာ လောကေ မဟာယသော။
သဗ္ဗသတ္တေ ပမောစေတိ၊ ဘယာ ရက္ခတု နော သဒါ။
<br/>
၃၇။ သိဒ္ဓတ္ထော နာမ သမ္ဗုဒ္ဓေါ၊ သဋ္ဌီရတန’မုဂ္ဂတော။
တိဘေ၀ သောတ္ထိံဇနကော၊ သတဿဟဿအာယုကော။
<br/>
၃၈။ သံသာရသာဂရာ လောကေ၊ သန္တာရေတွာ သဒေဝကေ။
နိဗ္ဗာပေတိ စ သော သတ္ထာ၊ သဒါ သောတ္ထိံ ကရောတု နော။
<br/>
၃၉။ သဋ္ဌီရတန’မုဗ္ဗေဓော၊ တိဿော လောကဂ္ဂနာယကော။
အနူပမော အသဒိသော၊ အတုလော ဥတ္တမော ဇိနော။
<br/>
၄၀။ ဝဿဿတသဟဿာနိ၊ အာယု တဿ မဟေသိနော။
အာရောဂျဉ္စမဟာသုခံ၊ ဟောတု နော တဿ တေဇသာ။
<br/>
၄၁။ အဋ္ဌပဏ္ဏာသရတနော၊ ဖုဿော လောကဂ္ဂနာယကော။
ဇနမ္ဗုဇံ ဝိဗောဒေန္တော၊ နိဗ္ဗာပေန္တော သဒေဝကေ။
<br/>
၄၂။ နဝူတိဝဿသဟဿာနိ၊ ဌတွာ လောကေ မဟာယသော။
ဥဒ္ဓရန္တော ဗဟူ သတ္တေ၊ သဒါ သောတ္ထိံ ကရောတု နော။
<br/>
၄၃။ အသီတိရတနုဗ္ဗေဓော၊ ဝိပဿီ လောကနာယကော။
ပဘာ နိဒ္ဓါဝတေ တဿ၊ သမန္တာ သတ္တ ယောဇနေ။
<br/>
၄၄။ သောပိ ဒေဝမနုဿာနံ၊ ဗန္ဓနာ ပရိမောစယိ။
အသီတိသဟဿာယုကော၊ နာထော သောတ္ထိံ ကရောတု နော။
<br/>
၄၅။ သတ္တတီဟတ္ထ’ မုဗ္ဗေဓော၊ သိခီ နာမေသ နာယကော။
ပဘာ နိဒ္ဓါဝတေ တဿ၊ သမန္တာ ယောဇနတ္တယေ။
<br/>
၄၆။ သောပိ အတုလျော သမ္ဗုဒ္ဓေါ၊ သတ္တတီသဟဿာယုကော။
ကရောတု နော မဟာသန္တိံ၊ သုခိတာ စ မယံ သဒါ။
<br/>
၄၇။ ဝေဿဘူ နာမ သမ္ဗုဒ္ဓေါ၊ ဟေမရူပသမူပမော။
သဋ္ဌီရတန’ မုဗ္ဗေဓော၊ သဋ္ဌီ စ သဟဿာယုကော။
<br/>
၄၈။ ဗြဟ္မဒေဝမနုဿေဟိ၊ နာဂါသုရဒိဇေဟိ ဝါ။
ပူဇိတောပိ သဒါ နာထော၊ သဒါ သောတ္ထိံ ကရောတု နော။
<br/>
၄၉။ တာလီသရတနုဗ္ဗေဓော၊ ကကုသန္ဓော မဟာမုနိ။
တဿ ကာယာ နိစ္ဆရန္တိ၊ ပဘာ ဒွါဒသ ယောဇနေ။
<br/>
၅၀။ စတ္တာလီသသဟဿာနိ၊ တဿ အာယု အနုတ္တရော။
ကရောတု သော သဒါနာထော၊ အာယုံ သုခံ ဗလဉ္စ နော။
<br/>
၅၁။ ကောဏာဂမန သမ္ဗုဒ္ဓေါ၊ တိံသဟတ္ထသမုဂ္ဂတော။
တိံသဝဿသဟဿာနိ၊ အာယု တဿ မဟေသိနော။
<br/>
၅၂။ ဓမ္မာမတေန တပ္ပေတာ၊ ဒေဝသံဃံ သုရာလယေ။
မဟီတလေ စ ဇနတံ၊ သဒါ သောတ္ထိံ ကရောတု နော။
<br/>
၅၃။ ကဿပေါ နာမ သမ္ဗုဒ္ဓေါ၊ ဓမ္မရာဇာ ပဘင်္ကရော။
ဝီသတီဟတ္ထ’ မုဗ္ဗေဓော၊ ဝီသဿဟဿအာယုကော။
<br/>
၅၄။ အနူပမော’ သမသမော၊ ဒေဝသတ္ထာ အနုတ္တရော။
ကရောတု နော မဟာသန္တိံ၊ အာရောဂျဉ္စ ဇယံ သဒါ။
<br/>
၅၅။ အဋ္ဌာရသဟတ္ထုဗ္ဗေဓော၊ ဂေါတမော သကျဝဍ္ဎနော။
သဗ္ဗညူ သဗ္ဗတိလကော၊ သဗ္ဗလောကသုခပ္ပဒေါ။
<br/>
၅၆။ သမ္ဗုဒ္ဓေါ သဗ္ဗဓမ္မာနံ၊ ဘဂေဟိ ဘာဂျဝါယုတော။
ဝိဇ္ဇာစရဏသမ္ပန္နော၊ သောတ္ထျာ’ရောဂျံ ဒဒါတု နော။
.
<br/>
<strong>ရတနာသုံးပါး</strong>
<br/>
<strong>ဘုရား</strong>
<br/>
၅၇။ အဗ ္ဘတီတာ စ သမ္ဗုဒ္ဓါ၊ အနေကသတကောဋိယော။
သဗ္ဗလောက’ မဘိညာယ၊ သဗ္ဗသတ္တာနုကမ္ပိနော။
<br/>
၅၈။ သဗ္ဗဝေရဘယာတီတာ၊ သဗ္ဗလောကသုခပ္ပဒါ။
သဗ္ဗဒေါသံ ဝိနာသေန္တာ၊ သဗ္ဗသောတ္ထိံ ကရောန္တု နော။
<br/>
၅၉။ အနာဂတေ စ သမ္ဗုဒ္ဓေါ၊ မေတ္တေယျော ဒေဝပူဇိတော။
မဟိဒ္ဓိကော မဟာဒေဝေါ၊ မဟာသန္တိံ ကရောတု နော။
.
<br/>
<strong>အရှင်ပစ္စေကဗုဒ္ဓါများ</strong>
<br/>
၆၀။ သဗ္ဗေ ပစ္စေကသမ္ဗုဒ္ဓါ၊ နိရောဓဈာနကောဝိဒါ။
နိရာလယာ နိရာသင်္ကာ၊ အပ္ပမေယျာ မဟေသယော။
.
<br/>
<strong>တရား</strong>
<br/>
၆၁။ ဒူရေပိ ဝိနေယျေ ဒိသွာ၊ သမ္ပတ္တာ တင်္ခဏေန တေ။
သန္ဒိဋ္ဌိကဖလေ ကတွာ၊ သဒါ သန္တိံ ကရောန္တု နော။
<br/>
၆၂။ သွာက္ခာတတာဒိသမ္ပန္နော၊ ဓမ္မော သပရိယတ္တိကော။
သံသာရသာဂရာ လောကေ၊ တာရေတိ ဇိနဂေါစရော။
<br/>
၆၃။ ကိလေသဇာလဝိဒ္ဓံသီ၊ ဝိသုဒ္ဓေါ ဗုဒ္ဓသေဝိတော။
နိဗ္ဗာနဂမနော သန္တော၊ သဒါ သောတ္ထိံ ကရောတု နော။
.
<br/>
<strong>သံဃာ</strong>
<br/>
၆၄။ သီလာဒိဂုဏသမ္ပန္နော၊ သံဃော မဂ္ဂဖလေ ဌိတော။
ဇိတိန္ဒြိယော ဇိတပါပေါ၊ ဒက္ခိဏေယျော အနုတ္တရော။
<br/>
၆၅။ အနာသဝေါ ပရိသုဒ္ဓေါ၊ နိရာသာသော ဘဝါဘဝေ။
နိဗ္ဗာနဂေါစရော သန္တော၊ သဒါ သောတ္ထိံ ကရောတု နော။
.
<br/>
<strong>ရဟန္တာ ယောက်ျားလေးများ</strong>
<br/>
၆၆။ အညာတကောဏ္ဍညတ္ထေရော၊ ရတ္တညူနံ အဂ္ဂေါ အဟု။
ဓမ္မစက္ကာဘိသမယော၊ သဒါ သောတ္ထိံ ကရောတု နော။
<br/>
၆၇။ ဝပ္ပတ္ထေရော မဟာပညော၊ မဟာတမဝိနောဒနော။
မဟာသန္တိကရော လောကေ၊ မဟာသန္တိံ ကရောတု နော။
<br/>
၆၈။ ဘဒ္ဒိယော ဘဒ္ဒသီလော စ၊ ဒက္ခိဏေယျော အနုတ္တရော။
လောကတ္ထစရိတော ထေရော၊ သဒါ သောတ္ထိံ ကရောတု နော။
<br/>
၆၉။ မဟာနာမော မဟာပညော၊ မဟာဓမ္မဝိဒူ သုတော။
မဟာခီဏာသဝေါ ထေရော၊ မဟာသန္တိံ ကရောတု နော။
<br/>
၇၀။ အဿဇိတ္ထေရော မဟာပညော၊ ဇိတမာရော ဇိတိန္ဒြိယော။
ဇိတပစ္စတ္ထိကော လောကေ၊ သဒါ သောတ္ထိံ ကရောတု နော။
<br/>
၇၁။ အနုပုဗ္ဗိကထံ သုတွာ၊ ယသော ဧကဂ္ဂမာနသော။
အဂ္ဂဓမ္မ မနုပ္ပတ္တော၊ သောတ္ထျာ’ရောဂျံ ဒဒါတု နော။
<br/>
၇၂။ စတွာဓိကာ စ ပညာသ၊ ထေရာ ဂိဟိသဟာယကာ။
ပတွာန ပရမံ သန္တိံ၊ သဒါ သောတ္ထိံ ကရောန္တု နော။
<br/>
၇၃။ ယေ တိံသ ဘဒ္ဒဝဂ္ဂိယာ၊ ရူပေနာ’တုလဝဏ္ဏိနော။
ခီဏာသဝါ ဝသီဘူတာ၊ တေ ကရောန္တု အနာမယံ။
<br/>
၇၄။ ဥရုဝေလကဿပေါပိ၊ မဟာပရိသာန’မုတ္တမော။
ဌပိတော အဂ္ဂဋ္ဌာနမှိ၊ သဒါ သောတ္ထိံ ကရောတု နော။
<br/>
၇၅။ ယော နဒီကဿပတ္ထေရော၊ ပုညက္ခေတ္တော အနုတ္တရော။
သသံဃော သီလသမ္ပန္နော၊ သဒါ သောတ္ထိံ ကရောတု နော။
<br/>
၇၆။ ဓမ္မပဇ္ဇလိတော သန္တော၊ ယော ထေရော ဂယာကဿပေါ။
သံယုတ္တော ဘဝနိသ္နေဟေ၊ သဒါ သောတ္ထိံ ကရောတု နော။
<br/>
၇၇။ လောကနာထံ ဌပေတွာန၊ ပညဝန္တာန ပါဏိနံ။
ပညာယ သာရိပုတ္တဿ၊ ကလံ နာဂ္ဃတိ သောဠသိံ။
<br/>
၇၈။ သာရိပုတ္တော မဟာပညော၊ ပဌမော အဂ္ဂသာဝကော။
ဓမ္မသေနာပတိ သေဋ္ဌော၊ သဒါ သောတ္ထိံ ကရောတု နော။
<br/>
၇၉။ ပါဒင်္ဂုလိကမတ္တေန၊ ဝေဇယန္တပကမ္ပနော။
ပထဝိံ မဟတိံ သဗ္ဗံ၊ သမတ္ထော ပရိဝတ္တိတုံ။
<br/>
၈၀။ မောဂ္ဂလ္လာနော မဟာထေရော၊ ဒုတိယော အဂ္ဂသာဝကော။
ဣဒ္ဓိမန္တာနံ သော အဂ္ဂေါ၊ သဒါ သောတ္ထိံ ကရောတု နော။
<br/>
၈၁။ မဟာကဿပတ္ထေရောပိ၊ ဥတ္တတ္တကနကန္နိဘော။
ဓုတဂုဏဂ္ဂနိက္ခိတ္တော၊ တတိယော သတ္ထုသာဝကော။
<br/>
၈၂။ အရညဝါသာဘိရတော၊ ပံသုကူလဓရော မုနိ။
သုဂတဿာသနဓရော၊ သဒါ သောတ္ထိံ ကရောတု နော။
<br/>
၈၃။ အာပတ္တိအနာပတ္တိယာ၊ သတေကိစ္ဆာယ ကောဝိဒေါ။
ဝိနယေ အဂ္ဂနိက္ခိတ္တော၊ ဥပါလိ သတ္ထု ဝဏ္ဏိတော။
<br/>
၈၄။ ဝိနယေ ပါရမိပ္ပတ္တော၊ ဝိနယဂ္ဂေါစရော မုနိ။
ကရောတု နော မဟာသန္တိံ၊ သောတ္ထျာ’ ရောဂျံ ဒဒါတု နော။
<br/>
၈၅။ အနုရုဒ္ဓ မဟာထေရော၊ ဒိဗ္ဗစက္ခူန’မုတ္တမော။
ဉာတိသေဋ္ဌော ဘဂဝတော၊ သောတ္ထျာ’ရောဂျံ ဒဒါတု နော။
<br/>
၈၆။ ဥစ္စာကုလိကာနံ အဂ္ဂေါ၊ ဘဒ္ဒိယော သုသမာဟိတော။
ကာဠိဂေါဓာယ ပုတ္တော စ၊ သဒါ သောတ္ထိံ ကရောတု နော။
<br/>
၈၇။ အာနန္ဒော ဗုဒ္ဓုပဋ္ဌာကော၊ သင်္ဂီတိသာဓုသမ္မတော။
ဗဟုဿုတော ဓမ္မဓရော၊ သဒါ သောတ္ထိံ ကရောတု နော။
<br/>
၈၈။ ကိမိလော သိရီသမ္ပန္နော၊ မဟာသုခသမပ္ပိတော။
မဟာခီဏာသဝေါ ဇာတော၊ မဟာသန္တိံ ကရောတု နော။
<br/>
၈၉။ ဂရုဝါသံ ဝသိတွာန၊ ပသန္နော ဗုဒ္ဓသာသနေ။
ဘဂု စာ’ ရဟတံ ပတ္တော၊ သဒါ သောတ္ထိံ ကရောတု နော။
<br/>
၉၀။ ကုလပ္ပသာဒဇနကော၊ ကာဠုဒါယီ မဟိဒ္ဓိကော။
ဧတဒဂ္ဂဋ္ဌိတော ထေရော၊ သဒါ သောတ္ထိံ ကရောတု နော။
<br/>
၉၁။ သေဋ္ဌော ဓမ္မကထိကာနံ၊ တိဏ္ဏံ ဝေဒါန ပါရဂူ။
ပုဏ္ဏော မန္တာဏိယာ ပုတ္တော၊ ထေရော သောတ္ထိံ ကရောတု နော။
<br/>
၉၂။ ဘာရဒွါဇော မဟာထေရော၊ သီဟနာဒါန’ မုတ္တမော။
ဌပိတော အဂ္ဂဋ္ဌာနမှိ၊ သဒါ သောတ္ထိံ ကရောတု နော။
<br/>
၉၃။ သံခိတ္တဘာသိတ’မတ္ထံ၊ ဝိတ္ထာရေန ဝိဇာနကော။
ကစ္စာနော ဘဝနိသ္နေဟော၊ ထေရော သောတ္ထိံ ကရောတု နော။
<br/>
၉၄။ လကုဏ္ဍဘဒ္ဒိယော ထေရော၊ မဉ္ဇုဿရာန’မုတ္တမော။
ဌပိတော အဂ္ဂဋ္ဌာနမှိ၊ သဒါ သောတ္ထိံ ကရောတု နော။
<br/>
၉၅။ အရဏဝိဟာရိနံ အဂ္ဂေါ၊ ဒက္ခိဏေယျော အနုတ္တရော။
သုဘူတိ ဘူတဒမနော၊ ထေရော သောတ္ထိံ ကရောတု နော။
<br/>
၉၆။ အရညဝါသိနံ အဂ္ဂေါ၊ ရေဝတော ခဒိရဝနိယော။
ဝိဝေကာဘိရတော ထေရော၊ သဒါ သောတ္ထိံ ကရောတု နော။
<br/>
၉၇။ ဈာယီနံ ဥတ္တမော ထေရော၊ ကင်္ခါရေဝတ နာမကော။
သမာဓိဈာနကုသလော၊ သဒါ သောတ္ထိံ ကရောတု နော။
<br/>
၉၈။ သောဏော စ ကောဠိဝီသောပိ၊ အာရဒ္ဓဝီရိယာန’မုတ္တမော။
ပဟိတတ္တော သဒါ ထေရော၊ သောတ္ထိံ ဖာသုံ ကရောတု နော။
<br/>
၉၉။ ကလျာဏဝါက္ကရဏာနံ၊ သောဏော ကုဋိကဏ္ဏောပိ စ။
အဂ္ဂေါတိ ဝဏ္ဏိတော ထေရော၊ သောတ္ထိံ ဖာသုံ ကရောတု နော။
<br/>
၁၀၀။ လာဘီန’ မုတ္တမော ထေရော၊ သီဝလိ ဣတိ ဝိဿုတော။
သောရတော ပစ္စယာဒိမှိ၊ သောတ္ထိံ ဖာသုံ ကရောတု နော။
<br/>
၁၀၁။ သဒ္ဓါဓိ မုတ္တာနံ အဂ္ဂေါ၊ ဝက္ကလိ ဣတိ နာမကော။
ပါမောဇ္ဇဗဟုလော ထေရော၊ သဒါ သောတ္ထိံ ကရောတု နော။
<br/>
၁၀၂။ ရာဟုလော ဗုဒ္ဓပုတ္တောပိ၊ သိက္ခာကာမာန’မုတ္တမော။
ဒါယာဒေါ သဗ္ဗဓမ္မေသု၊ မဟာသန္တိံ ကရောတု နော။
<br/>
၁၀၃။ သဒ္ဓါယ ပဗ္ဗဇိတွာန၊ ရဋ္ဌပါလော ပရက္ကမီ။
ဧတဒဂ္ဂေ ဌိတောယေဝ၊ သဒါ သောတ္ထိံ ကရောတု နော။
<br/>
၁၀၄။ ကုဏ္ဍဓာနော မဟာထေရော၊ သလာကံ ပဌမံ ဂတော။
ဌပိတောယေ၀ ဌာနမှိ၊ သဒါ သောတ္ထိံ ကရောတု နော။
<br/>
၁၀၅။ ပဋိဘာနဝန္တာနမ္ပိ၊ အဂ္ဂေါတိ ဗုဒ္ဓဝဏ္ဏိတော။
ဝင်္ဂီသော အရဟာ သေဋ္ဌော၊ သဒါ သောတ္ထိံ ကရောတု နော။
<br/>
၁၀၆။ သမန္တပါသာဒိကာနံ၊ အဂ္ဂဋ္ဌာနမှိ ဌပိတော။
ဥပသေနော ဝင်္ဂန္တပုတ္တော၊ သဒါ သောတ္ထိံ ကရောတု နော။
<br/>
၁၀၇။ ဒဗ္ဗော မလ္လပုတ္တော ထေရော၊ သေနာသနပညာပကော။
ဌပိတော အဂ္ဂဋ္ဌာနမှိ၊ သဒါ သောတ္ထိံ ကရောတု နော။
<br/>
၁၀၈။ ပိလိန္ဒဝစ္ဆ သမဏော၊ ဒေဝတာနံ ပိယော အဟု။
ဌပိတော အဂ္ဂဋ္ဌာနမှိ၊ သောတ္ထျာ’ရောဂျံ ဒဒါတု နော။
<br/>
၁၀၉။ ဗာဟိယော ဒါရုစီရိယော၊ ခိပ္ပါဘိညာန’မုတ္တမော။
ကရောတု နော မဟာသန္တိံ၊ အာရောဂျဉ္စ ဇယံ သဒါ။
<br/>
၁၁၀။ ကုမာရကဿပတ္ထေရော၊ စိတ္တကထီန’ မုတ္တမော။
မိစ္ဆာဝိတက္ကုပစ္ဆေဒေါ၊ သဒါ သောတ္ထိံ ကရောတု နော။
<br/>
၁၁၁။ ပဋိသမ္ဘိဒါပတ္တာနံ၊ အဂ္ဂဋ္ဌာနမှိ ဌပိတော။
ကောဋ္ဌိတော အရဟာ သေဋ္ဌော၊ သဒါ သောတ္ထိံ ကရောတု နော။
<br/>
၁၁၂။ အပ္ပါဗာဓော မဟာထေရော၊ အပ္ပါဗာဓာန’မုတ္တမော။
ဗာကုလော အရဟာဇာတော၊ သဒါ သောတ္ထိံ ကရောတု နော။
<br/>
၁၁၃။ ပုဗ္ဗေနိဝါသဝေဒီနံ၊ အဂ္ဂေါတိ ဗုဒ္ဓဝဏ္ဏိတော။
သောဘိတော နာမ သော ထေရော၊ သဒါ သောတ္ထိံ ကရောတု နော။
<br/>
၁၁၄။ မဟာကပ္ပိနတ္ထေရောပိ၊ ဘိက္ခုသြဝါဒကော အဟု။
ကုသလော သြဝါဒဒါနေ၊ သဒါ သောတ္ထိံ ကရောတု နော။
<br/>
၁၁၅။ ဘိက္ခုနောဝါဒကာန’ ဂ္ဂေါ၊ နန္ဒကော ဣတိ ဝိဿုတော။
ပါလေတု နော သဒါ ထေရော၊ သောတ္ထိံ ဖာသုံ ကရောတု နော။
<br/>
၁၁၆။ ဣန္ဒြိယေသု ဂုတ္တဒွါရော၊ အဂ္ဂဋ္ဌာနေ ဌိတော အဟု။
နန္ဒတ္ထေရော ဝသိပ္ပတ္တော၊ သဒါ သောတ္ထိံ ကရောတု နော။
<br/>
၁၁၇။ တေဇောဓာတုကုသလာနံ၊ အဂ္ဂဋ္ဌာနမှိ ဌပိတော။
သာဂတော နာမ သော ထေရော၊ သောတ္ထိံ ဖာသုံ ကရောတု နော။
<br/>
၁၁၈။ သညာဝိဝဋ္ဋကုသလော၊ ပဓာနော ဘာဝနာရတော။
ဗုဒ္ဓသိဿော မဟာပန္ထော၊ မဟာသန္တိံ ကရောတု နော။
<br/>
၁၁၉။ စူဠပန္တကတ္ထေရောပိ၊ မနောမယာဘိနိမ္မိတော။
ဌပိတော အဂ္ဂဋ္ဌာနမှိ၊ သဒါ သောတ္ထိံ ကရောတု နော။
<br/>
၁၂၀။ ပဋိဘာနေယျကာနံ တု၊ အဂ္ဂဋ္ဌာနမှိ ဌပိတော။
ရာဓော ထေရော မဟာသောတ္ထိံ၊ ကရောတု နော အနာမယံ။
<br/>
၁၂၁။ လူခစီဝရဓရာနံ၊ ဘိက္ခူနံ ဥတ္တမော အဟု။
မောဃရာဇ မဟာထေရော၊ မဟာသန္တိံ ကရောတု နော။
<br/>
၁၂၂။ ဝိမလော ဝိမလပ္ပညော၊ သုရူပေါ သုသမာဟိတော။
ရဇော န လိမ္ပတိ ခန္ဓေ၊ မဟာသန္တိံ ကရောတု နော။
<br/>
၁၂၃။ ဓမ္မပါလော မဟာပါလော၊ မဟာဓမ္မဓရော ယတိ။
မဟာခီဏာသဝေါ လောကေ၊ မဟာသန္တိံ ကရောတု နော။
<br/>
၁၂၄။ စက္ခုပါလော မဟာထေရော၊ ပဓာနော သီလသံဝုတော။
ပဟိတတ္တော မဟာကာယော၊ မဟာသန္တိံ ကရောတု နော။
<br/>
၁၂၅။ သဗ္ဗဝေရဘယာတီတော၊ နာရဒေါ အာသဝက္ခယော။
မဟာသန္တိကရော လောကေ၊ သဒါ သောတ္ထိံ ကရောတု နော။
<br/>
၁၂၆။ ဗုဒ္ဓပူဇာယ နိရတော၊ ဇိနဘတ္တိပရာယဏော။
သဒ္ဓမ္မသဝနော ထေရော၊ သဒါ သောတ္ထိံ ကရောတု နော။
<br/>
၁၂၇။ ပစ္ဆိမဘဝသမ္ပတ္တော၊ ဂေါတမော ဘာဝနာရတော။
ရာဂက္ခယ’ မနုပ္ပတ္တော၊ သဒါ သောတ္ထိံ ကရောတု နော။
<br/>
၁၂၈။ သေနာသနေသု သပ္ပါယံ၊ လဒ္ဓါ ဈာနံ သမာရဘိ။
ဂေါဓိကော ဗုဒ္ဓဈာယန္တော၊ သဒါ သောတ္ထိံ ကရောတု နော။
<br/>
၁၂၉။ ဗုဒ္ဓေ ပသန္နမာနသော၊ သုဗာဟု ပဉ္စလီကတော။
ခီဏာသဝေါ ဝသီဘူတော၊ မဟာသန္တိံ ကရောတု နော။
<br/>
၁၃၀။ ဝိပဿနာယ ပသုတော၊ ဝလ္လိယော သုသမာဟိတော။
သတော ဈာယီ ဝနေဝါသီ၊ သဒါ သောတ္ထိံ ကရောတု နော။
<br/>
၁၃၁။ ဥတ္တိယော ဝိနယဓရော၊ အတိက္ကန္တော နရာမရေ။
ဓာရေန္တော အန္တိမံ ဒေဟံ၊ သဒါ သောတ္ထိံ ကရောတု နော။
<br/>
၁၃၂။ ဝိမလော ဝိရဇောဇလ္လော၊ ဇာတော ပဏ္ဍရကေတုနာ။
ဗိမ္ဗိသာရဒ္ဓဇော ထေရော၊ သဒါ သောတ္ထိံ ကရောတု နော။
<br/>
၁၃၃။ ရမ္မာရညေ ဝသိတွာန၊ ဘာဝေန္တော ကုသလံ ဗဟုံ။
ယောဂက္ခေမ’ မနုပ္ပတ္တော၊ သဘိယော သန္တိံ ကရောတု နော။
<br/>
၁၃၄။ ပုဗ္ဗေနိဝါသံ ဇာနန္တော၊ ဒိဗ္ဗစက္ခုဝိသောဓနော။
နာဂိတော’ ရဟတံ ပတ္တော၊ သောတ္ထျာ’ ရောဂျံ ဒဒါတု နော။
<br/>
၁၃၅။ ပါတိမောက္ခ’ မနုပ္ပတ္တော၊ ဝိဇယော’ရညဂေါစရော။
လာဘာလာဘီတထာသံသီ၊ သဒါ သောတ္ထိံ ကရောတု နော။
<br/>
၁၃၆။ တဏှာဇဋံ ဝိဇဋေတွာ၊ ဝဍ္ဎေတွာန ဝိပဿနံ။
သံဃရက္ခိတော မဟာထေရော၊ မဟာသန္တိံ ကရောတု နော။
<br/>
၁၃၇။ အရညဝါသာဘိရတော၊ ဘဝနေတ္တိသမူဟတော။
ဓမ္မာနံ ပါရမိပ္ပတ္တော၊ ဥတ္တရော ပါတု နော ဘယာ။
<br/>
၁၃၈။ ပုဗ္ဗေ ပုညာနိ ကတွာန၊ ပုဗ္ဗယောဂံ သမာရဘိ။
ဥသဘော’ ရဟတံ ပတ္တော၊ သဒါ သောတ္ထိံ ကရောတု နော။
<br/>
၁၃၉။ သမာပတ္တိသမာပန္နော၊ ဆဠဘိညော မဟိဒ္ဓိကော။
သိဝကော ဗုဒ္ဓဈာယန္တော၊ သဒါ သောတ္ထိံ ကရောတု နော။
<br/>
၁၄၀။ သတ္တာရိယဓနော ထေရော၊ ဓနိယော ဓမ္မသာဂရော။
ဝန္တသံသာရဂမနော၊ သဒါ သောတ္ထိံ ကရောတု နော။
<br/>
၁၄၁။ ပဉ္စက္ခန္ဓေ ပရိညာယ၊ ဘာဝယိတွာန နိဗ္ဗုတိံ။
ပတွာန ပရမံ သန္တိံ`၊ ပေါသိယော ပါတု နော ဘယာ။
<br/>
၁၄၂။ ဥပနိဿယသမ္ပန္နော၊ ဥဇ္ဇယော ဗုဒ္ဓမာမကော။
လောကတ္ထပသုတော ထေရော၊ သဒါ သောတ္ထိံ ကရောတု နော။
<br/>
၁၄၃။ ဗုဒ္ဓပ္ပသာဒသမ္ပန္နော၊ ပဗ္ဗဇီ ဇိနသာသနေ။
သဉ္ဇယော နာမ သော ထေရော၊ သဒါ သောတ္ထိံ ကရောတု နော။
<br/>
၁၄၄။ မာရဉ္ဇယော မဟာထေရော၊ ရာမဏေယျော မဟိဒ္ဓိကော။
နိဗ္ဗာနနိန္နစိတ္တော သော၊ သဒါ သောတ္ထိံ ကရောတု နော။
<br/>
၁၄၅။ ဥဘော ပါပဉ္စ ပုညဉ္စ၊ ဝီတိဝတ္တော အနာသဝေါ။
ဝီရတ္ထေရော’ ရဟပ္ပတ္တော၊ သဒါ သောတ္ထိံ ကရောတု နော။
<br/>
၁၄၆။ ပုဏ္ဏမာသမဟာထေရော၊ ပံသုကူလဓရော ယတိ။
ပုဗ္ဗကိစ္စဝိဓိံ ကတွာ၊ မဟာသန္တိံ ကရောတု နော။
<br/>
၁၄၇။ ပဉ္စစ္ဆိန္နော ပဉ္စဇဟော၊ ပဉ္စ စုတ္တရိဘာဝနော။
ပဉ္စသင်္ဂါတိဂေါ ထေရော၊ သဒါ သောတ္ထိံ ကရောတု နော။
<br/>
၁၄၈။ ပုဗ္ဗေ ရာဂံ ဝိစာရေန္တော၊ ဇိနဘတ္တိပရာယဏော။
ဗေလဋ္ဌသိသော ဝံသဓရော၊ သဒါ သောတ္ထိံ ကရောတု နော။
<br/>
၁၄၉။ ပဉ္စုပ္ပန္နာနိ အဘယော၊ နိကန္တိ နတ္ထိ ဇီဝိတေ။
အဇိတော သော မဟာထေရော၊ မဟာသန္တိံ ကရောတု နော။
<br/>
၁၅၀။ ဝိဝဋ္ဋနိဿယေ ပုညေ၊ ကတွာ သမ္ဗုဒ္ဓဘတ္တိမာ။
ကုလ္လတ္ထေရော’ ရဟပ္ပတ္တော၊ မဟာသန္တိံ ကရောတု နော။
<br/>
၁၅၁။ ဝိပဿီ ဓမ္မဒါယာဒေါ၊ ထေရော နိဂြောဓ နာမကော။
နိဗ္ဗာနာဂမသန္ဒိဋ္ဌော၊ သဒါ သန္တိံ ကရောတု နော။
<br/>
၁၅၂။ တိဿော ဝိဇ္ဇာ အနုပ္ပတ္တော၊ သုဂန္ဓော နာမသော’ရဟာ။
သဗ္ဗပါပပရိက္ခီဏော၊ သဒါ သောတ္ထိံ ကရောတု နော။
<br/>
၁၅၃။ နန္ဒိယော သဒ္ဓါသမ္ပန္နော၊ ဇိတက္လေသော မဟာထေရော။
အဘိညာပါရမိပ္ပတ္တော၊ သဒါ သောတ္ထိံ ကရောတု နော။
<br/>
၁၅၄။ ကိလေသာ ဈာပိတာ ယေန၊ ဇိတဓမ္မရတေန သော။
` ကမ္မာရပုတ္တဝိမလော၊ သဒါ သောတ္ထိံ ကရောတု နော။
<br/>
၁၅၅။ ဒေဝလောကမနုဿေသု၊ အနုဘုတွာ ဝိဘူတိယော။
တိဿတ္ထေရော မဟာဘူတော၊ မဟာသန္တိံ ကရောတု နော။
<br/>
၁၅၆။ သုဝိမုတ္တော မဟာနာဂေါ၊ တီဟိ ဝင်္ကေဟိ မုတ္တကော။
သုမင်္ဂလော မဟာထေရော၊ မဟာသန္တိံ ကရောတု နော။
<br/>
၁၅၇။ နိရဂ္ဂဠော နိရာသာသော၊ မလခီလဝိသောဓနော။
ဝိဝေကာဘိရတော ဂုတ္တော၊ သဒါ သောတ္ထိံ ကရောတု နော။
<br/>
၁၅၈။ ပဝိဝေက’ မနုပ္ပတ္တော၊ ဂိရိမာနန္ဒ နာမကော။
ဘာဝေန္တော ကုသလေ ဓမ္မေ၊ သဒါ သောတ္ထိံ ကရောတု နော။
<br/>
၁၅၉။ ဗုဒ္ဓသာသန’ မာရဒ္ဓေါ၊ သမိဒ္ဓိ ဘာဝနာရတော။
သမိဒ္ဓိဂုဏသမ္ပန္နော၊ သဒါ သောတ္ထိံ ကရောတု နော။
<br/>
၁၆၀။ အာရာဓိတဇိနော သန္တော၊ ဇောတိတ္ထေရော မဟာရဟာ။
ဝိမုတ္တော သဗ္ဗသံသာရာ၊ သဒါ သောတ္ထိံ ကရောတု နော။
<br/>
၁၆၁။ သေနာသနာနိ ပန္တာနိ၊ သေဝန္တော ဈာန’ မာရဘိ။
ဆဠဘိညော မဟာစုန္ဒော၊ သဒါ သောတ္ထိံ ကရောတု နော။
<br/>
၁၆၂။ ဆန္နတ္ထေရော သဟဇာတော၊ သုဏန္တော ဇိနသာသနံ။
ယောဂက္ခေမ’ မနုပ္ပတ္တော၊ သဒါ သောတ္ထိံ ကရောတု နော။
<br/>
၁၆၃။ မေဃိယော ဗုဒ္ဓုပဋ္ဌာကော၊ ဇိနဘတ္တိပရာယဏော။
မိစ္ဆာဝိတက္ကုပစ္ဆေဒေါ၊ သဒါ သောတ္ထိံ ကရောတု နော။
<br/>
၁၆၄။ ဥပဝါဏော မဟာထေရော၊ မဟာကာယော မဟာရဟာ။
မဟိဒ္ဓိကော မဟာတေဇော၊ သဒါ သောတ္ထိံ ကရောတု နော။
<br/>
၁၆၅။ သံကိစ္စော စောရဒမနော၊ သဗ္ဗသံယောဇနက္ခယော။
ပါလေတု နော သဗ္ဗဘယာ၊ သောတ္ထျာ’ရောဂျံ ဒဒါတု နော။
<br/>
၁၆၆။ ပဥှဗျာကရဏေ ဆေကော၊ မေတ္တာဈာနရတော ယတိ။
သောပါကော’ ပါယသမ္ပန္နော၊ သဒါ သောတ္ထိံ ကရောတု နော။
<br/>
၁၆၇။ ခေတ္တသမ္ပတ္တိသမ္ပတ္တော၊ ဝဍ္ဎမာနော၀ သောတ္ထိနာ။
သုမနော အရဟာဇာတော၊ သဒါ သောတ္ထိံ ကရောတု နော။
<br/>
၁၆၈။ ပိယော ဒေဝမနုဿာနံ၊ သာနုတ္ထေရော ဗဟုဿုတော။
မေတ္တာဈာယီ တမောဃာတီ၊ သဒါ သောတ္ထိံ ကရောတု နော။
<br/>
၁၆၉။ ယော စ ပုဗ္ဗေ ကတံ ပါပံ၊ ကုသလေန ပိဓီယတိ။
အင်္ဂုလိမာလော သော ထေရော၊ သဒါ သောတ္ထိံ ကရောတု နော။
<br/>
၁၇၀။ ဝိပဿနာဓုရာ ယေပိ၊ ထေရာ သမထယာနိကာ။
ခီဏာသဝါ မဟာတေဇာ၊ မဟာတမဝိနောဒနာ။
<br/>
၁၇၁။ ဈာနိကဈာနိကာ ယေပိ၊ ဓမ္မာဘိသမယာဒယော။
သဗ္ဗေသောတ္ထိံ သဒါဒေန္တု၊ ဇယ’မာရောဂျ’မာယု နော။
.
<br/>
<strong>ရဟန္တာ မိန်းမများ</strong>
<br/>
၁၇၂။ ရတ္တညူနံ ဘိက္ခုနီနံ၊ ဂေါတမီ ဇိနမာတုစ္ဆာ။
ဌပိတာ အဂ္ဂဋ္ဌာနမှိ၊ သဒါ သောတ္ထိံ ကရောတု နော။
<br/>
၁၇၃။ မဟာပညာန’ မဂ္ဂဋ္ဌာ၊ ခေမာ ထေရီတိ ပါကဋာ။
သာဝိကာ ဗုဒ္ဓသေဋ္ဌဿ၊ သဒါ သောတ္ထိံ ကရောတု နော။
<br/>
၁၇၄။ ထေရီ ဥပ္ပလဝဏ္ဏာ စ၊ ဣဒ္ဓိမန္တံန’မုတ္တမာ။
သာဝိကာ ဗုဒ္ဓသေဋ္ဌဿ၊ သဒါ သောတ္ထိံ ကရောတု နော။
<br/>
၁၇၅။ ဝိနယဒ္ဓရီနံ အဂ္ဂါ၊ ပဋာစာရာတိ ဝိဿုတာ။
ဌပိတာ အဂ္ဂဋ္ဌာနမှိ၊ သဒါ သောတ္ထိံ ကရောတု နော။
<br/>
၁၇၆။ ဓမ္မကထိကပဝရာ၊ ဓမ္မဒိန္နာတိနာမိကာ။
ဌပိတာ အဂ္ဂဋ္ဌာနမှိ၊ သဒါ သောတ္ထိံ ကရောတု နော။
<br/>
၁၇၇။ ဈာယိကာနံ ဘိက္ခုနီနံ၊ နန္ဒာ ထေရီတိ နာမေသာ။
အဂ္ဂဋ္ဌာနေ ဌိတာ အဟု၊ သဒါ သောတ္ထိံ ကရောတု နော။
<br/>
၁၇၈။ အာရဒ္ဓဝီရိယာနံ အဂ္ဂါ၊ သောဏာ ထေရီတိနာမိကာ။
ဌပိတာ တတ္ထ ဌာနမှိ၊ သဒါ သောတ္ထိံ ကရောတု နော။
<br/>
၁၇၉။ ဒိဗ္ဗစက္ခုကာနံ အဂ္ဂါ၊ ဗကုလာ ဣတိ ဝိဿုတာ။
ဝိသုဒ္ဓနယနာ သာပိ၊ သဒါ သောတ္ထိံ ကရောတု နော။
<br/>
၁၈၀။ ကုဏ္ဍလကေသာ ဘိက္ခုနီ၊ ခိပ္ပါဘိညာန’မုတ္တမာ။
ဌပိတာယေ၀ ဌာနမှိ၊ သဒါ သောတ္ထိံ ကရောတု နော။
<br/>
၁၈၁။ ထေရီ ဘဒ္ဒကာပိလာနီ၊ ပုဗ္ဗဇာတိ’မနုဿရီ။
တာသံယေ၀ ဘိက္ခုနီနံ၊ အဂ္ဂါ သောတ္ထိံ ကရောတု နော။
<br/>
၁၈၂။ ထေရီ တု ဘဒ္ဒကစ္စနာ၊ မဟာဘိညာန’မုတ္တမာ။
ဇိနေန သုခဒုက္ခံ သာ၊ သဒါ သောတ္ထိံ ကရောတု နော။
<br/>
၁၈၃။ လူခစီဝရဓာရီနံ၊ အဂ္ဂါ ကိသာပိ ဂေါတမီ။
ဌပိတာ အဂ္ဂဋ္ဌာနမှိ၊ သဒါ သောတ္ထိံ ကရောတု နော။
<br/>
၁၈၄။ သိင်္ဂါလမာတာ ဘိက္ခုနီ၊ သဒ္ဓါဓိမုတ္တာန’မုတ္တမာ။
ကရောတု နော မဟာသန္တိံ၊ အာရောဂျဉ္စ သုခံ သဒါ။
<br/>
၁၈၅။ အညာ ဘိက္ခုနိယော သဗ္ဗာ၊ နာနာဂုဏဓရာ ဗဟူ။
ပါလေန္တု နော သဗ္ဗဘယာ၊ သောကရောဂါဒိသမ္ဘဝါ။
<br/>
၁၈၆။ သောတာပန္နာဒယော သေက္ခာ၊ သဒ္ဓါပညာသီလာဓိကာ။
ဘာဂသော က္လေသဒဟနာ၊ သဒါ သောတ္ထိံ ကရောတု နော။
.
<br/>
<strong>နဂါးများ</strong>
<br/>
၁၈၇။ သုမနော သုမနစလော၊ အရဝါဠေ’ရပတ္တကော။
စမ္ပေယျော မုစလိန္ဒော စ၊ ကမ္ပလော ဘုဇဂိဿရော။
<br/>
၁၈၈။ ကာလနာဂေါ မဟာကာဠော၊ သင်္ခပါလော မဟောဒရော။
မဏိကဏ္ဌော မဏိအက္ခိ၊ နန္ဒနာဂေါ’ပနန္ဒကော။
<br/>
၁၈၉။ ဝရုဏော ဓတရဋ္ဌော စ၊ ကုင်္ဂုဝိလော’ ပလာလကော။
စိတြနာဂေါ မဟာဝီရော၊ ဆဗျာပုတ္တော စ ဝါသုကီ။
<br/>
၁၉၀။ ကဏှာဂေါတမော ဘုဇဂိန္ဒော၊ အဂ္ဂိဓူမသိခေါ တထာ။
စူဠောဒရော အဟိစ္ဆတ္တော၊ နာဂါ ဧရာပထာဒယော။
<br/>
၁၉၁။ အာသိဝိသာ ဃောရဝိသာ၊ ယေ သဗ္ဗေ နယနာဝုဓာ။
ဇလဋ္ဌာ ဝါ ထလဋ္ဌာ ဝါ၊ ပဗ္ဗတေယျာ နဒီစရာ။
ကရောန္တု နော မဟာသောတ္ထိံ၊ အာယုမာ’ရောဂိယံ သဒါ။
.
<br/>
<strong>ပြိတ္တာများ</strong>
<br/>
၁၉၂။ နိဇ္ဈာမတဏှိကာ ပေတာ၊ ဥသုသတ္တိ စ လောမကာ။
မံသပိဏ္ဍာဒယော ပေတာ၊ ပေတာ ဝေမာနိကာဒယော။
ပါလေန္ထု နော သဗ္ဗဘယာ၊ သဒါ တေ သုခိနော သဒါ။
.
<br/>
<strong>အသုရာများ</strong>
<br/>
၁၉၃။ ယေ ပဟာရာဒသမ္ဗရ- ဗလျာသုရဂဏာ စ ယေ။
ဝေပစိတ္တာ သုရဂဏာ၊ စန္ဒာသုရဂဏာဒယော။
<br/>
၁၉၄။ သဗ္ဗေ တေ ပိ မဟာတေဇာ၊ ဘူတယက္ခနိဝါရဏာ။
ကရောန္တု နော မဟာသောတ္ထိံ၊ အာရောဂျဉ္စ ဇယံ သဒါ။
.
<br/>
<strong>နတ်များ</strong>
<br/>
၁၉၅။ ယေ ယက္ခာ သတ္တသဟဿာ၊ ဘုမ္မာ ကာပိလဝတ္ထုကာ။
ဣဒ္ဓိမန္တော ဇုတိမန္တော၊ ဝဏ္ဏဝန္တော ယသဿိနော။
<br/>
၁၉၆။ သဗ္ဗေ တိသရဏာ ယက္ခာ၊ မဟေသက္ခာ ဇုတိန္ဓရာ။
ကရောန္တု နော မဟာသောတ္ထိံ၊ အာရောဂျဉ္စ ဇယံ သဒါ။
<br/>
၁၉၇။ ဆသဟဿာ ဟေမဝတာ၊ ယက္ခာ နာနတ္တဝဏ္ဏိနော။
ဗုဒ္ဓပူဇာယ နိရတာ၊ သဒါ သောတ္ထိံ ကရောန္တု နော။
<br/>
၁၉၈။ သာတာဂိရာ တိသဟဿာ၊ ယက္ခာ နီလာဒိဝဏ္ဏိနော။
နာနာပဘာယ သမ္ပန္နာ၊ သဒါ သောတ္ထိံ ကရောန္တု နော။
<br/>
၁၉၉။ ဝေသာမိတ္တာ ပဉ္စသတာ၊ ယက္ခာ နာနတ္တဝဏ္ဏိနော။
ဣဒ္ဓိမန္တော ဇုတိမန္တော၊ ဝဏ္ဏဝန္တော ယသဿိနော။
မောဒမာနာ အဘိက္ကာမုံ၊ သဒါ သောတ္ထိံ ကရောန္တု နော။
<br/>
၂၀၀။ ကုမီ ္ဘရော ရာဇဂဟိကော၊ ဝေပုလ္လ’ဿ နိဝေသနံ။
ဘိယျော နံ သတသဟဿံ၊ ယက္ခာနံ ပယိရုပါသတိ။
ယော ယက္ခေဟိ ပရိဝါရော၊ သဒါ သောတ္ထိံ ကရောတု နော။
<br/>
၂၀၁။ ပုရိမဉ္စ ဒိသံ ရာဇာ၊ ဓတရဋ္ဌော ပသာသတိ။
ဂန္ဓဗ္ဗာနံ အဓိပတိ၊ မဟာရာဇာ ယသဿိ သော။
<br/>
၂၀၂။ ပုတ္တာပိ တဿ ဗဟဝေါ၊ ဣန္ဒနာမာ မဟဗ္ဗလာ။
သော ရာဇာ သဟ ပုတ္တေဟိ၊ သဒါ သောတ္ထိံ ကရောတု နော။
<br/>
၂၀၃။ ဒက္ခိဏဉ္စ ဒိသံ ရာဇာ၊ ဝိရူဠှော တံ ပသာသတိ။
ကုမ ္ဘဏ္ဍာနံ အဓိပတိ၊ မဟာရာဇာ ယသဿိ သော။
<br/>
၂၀၄။ ပုတ္တာပိ တဿ ဗဟဝေါ၊ ဣန္ဒနာမာ မဟဗ္ဗလာ။
ဝိရုဠှော သဟ ပုတ္တေဟိ၊ သဒါ သောတ္ထိံ ကရောတု နော။
<br/>
၂၀၅။ ပစ္ဆိမဉ္စ ဒိသံ ရာဇာ၊ ဝိရူပက္ခော ပသာသတိ။
နာဂါနဉ္စ အဓိပတိ၊ မဟာရာဇာ ယသဿိ သော။
<br/>
၂၀၆။ ပုတ္တာပိ တဿ ဗဟဝေါ၊ ဣန္ဒနာမာ မဟဗ္ဗလာ။
ဝိရူပက္ခော သဟ ပုတ္တေဟိ၊ သဒါ သောတ္ထိံ ကရောတု နော။
<br/>
၂၀၇။ ဥတ္တရဉ္စ ဒိသံ ရာဇာ၊ ကုဝေရော တံ ပသာသတိ။
ယက္ခာနဉ္စ အဓိပတိ၊ မဟာရာဇာ ယသဿိ သော။
<br/>
၂၀၈။ ပုတ္တာပိ တဿ ဗဟဝေါ၊ ဣန္ဒနာမာ မဟဗ္ဗလာ။
ကုဝေရော သဟ ပုတ္တေဟိ၊ သဒါ သောတ္ထိံ ကရောတု နော။
<br/>
၂၀၉။ ပုရိမံ ဒိသံ ဓတရဋ္ဌော၊ ဒက္ခိဏေန ဝိရူဠှကော။
ပစ္ဆိမေန ဝိရူပက္ခော၊ ကုဝေရော ဥတ္တရံ ဒိသံ။
<br/>
၂၁၀။ စတ္တာရော တေ မဟာရာဇာ၊ သမန္တာ စတုရော ဒိသာ။
ဒဒ္ဒလ္လမာနာ အဋ္ဌံသု၊ သဒါ သောတ္ထိံ ကရောန္တု နော။
<br/>
၂၁၁။ တေသံ မာယာဝိနော ဒါသာ၊ အာဂုံ ဝဉ္စနိကာ သဌာ။
မာယာ ကုဋေဏ္ဍု ဝိဋေဏ္ဍု၊ ဝိဋုစ္စ ဝိဋုဋော သဟ။
<br/>
၂၁၂။ စန္ဒနော ကာမသေဋ္ဌော စ၊ ကိန္နိဃဏ္ဍု နိဃဏ္ဍု စ။
ပနာဒေါ သြပမညော စ၊ ဒေဝသူတော စ မာတလိ။
<br/>
၂၁၃။ စိတ္တသေနော စ ဂန္ဓဗ္ဗော၊ နဠော ရာဇာ ဇနေသဘော။
ဝရော ပဉ္စသိခေါ စေဝ၊ တိမ္ဗရူ သူရိယဝစ္ဆသာ။
<br/>
၂၁၄။ ဧတေ စ’ညေ စ ရာဇာနော၊ ဂန္ဓဗ္ဗာ စ မဟဗ္ဗလာ။
မောဒမာနာ သဒါ သောတ္ထိံ၊ နောကရောန္တု အနာမယံ။
<br/>
၂၁၅။ မဟန္တာ နာဂသာ နာဂါ၊ ဝေသာလာ သဟ တစ္ဆကာ။
ကမ္ပလဿတရာ စာပိ၊ မေရုပါဒသိတာ ဗလာ။
<br/>
၂၁၆။ ယာမုနာ ဓတရဋ္ဌာ စ၊ သဗ္ဗေနာဂါ ယသဿိနော။
ဧရာဝဏော မဟာနာဂေါ၊ နော ကရောန္တု အနာမယံ။
<br/>
၂၁၇။ မဟိဒ္ဓိကာ သုပဏ္ဏာ ယေ၊ နာဂရာဇေ မဟဗ္ဗလေ။
ဂဟေတွာ ဇိနခေတ္တေဝ၊ ပက္ခန္ဒိံ သု နဘေ ဗလာ။
တေ ဗုဒ္ဓသရဏာ သဗ္ဗေ၊ သောတ္ထိံ ကရောန္တု နော သဒါ။
<br/>
၂၁၈။ ပထဗျာ’ ပေါ စ တေဇော စ၊ ဝါယော ဒေဝါ မဟိဒ္ဓိကာ။
ဥပစာရေန နိဗ္ဗတ္တာ၊ သဒါ သောတ္ထိံ ကရောန္တု နော။
<br/>
၂၁၉။ ဝရုဏာ ဝါရဏာ ဒေဝါ၊ သောမော စ ယသသာ သဟ။
မေတ္တာကာရုဏိကာ သဗ္ဗေ၊ သဒါ သောတ္ထိံ ကရောန္တု နော။
<br/>
၂၂၀။ ပဏ္ဏာသယောဇနာယာမေ၊ ဝိမာနေ ရတနာမယေ။
ဌိတော တမေ ဝိဟန္တွာန၊ သူရိယော သောတ္ထိံ ကရောတု နော။
<br/>
၂၂၁။ စန္ဒော သီတကရော လောကေ၊ ပဘာယု’ဇ္ဇလိတော’ဒယော။
မဟန္ဓကာရဝိဒ္ဓံသီ၊ သဒါ သောတ္ထိံ ကရောတု နော။
<br/>
၂၂၂။ ဝေဏ္ဍု စ သဟလီ ဒေဝါ၊ အသမာ စ ဒုေ၀ ယမာ။
စန္ဒဿူပနိသာ ဒေဝါ၊ ဒေဝါ သူရိယနိဿိတာ။
ဗုဒ္ဓဿ မာမကာ သဗ္ဗေ၊ သဒါ သောတ္ထိံ ကရောန္တု နော။
<br/>
၂၂၃။ နက္ခတ္တာနိ ပုရက္ခတွာ၊ ဒေဝါ မန္ဒဝလာဟကာ။
သက္ကော ပုရိန္ဒဒေါ သေဋ္ဌော၊ သဒါ သောတ္ထိံ ကရောန္တု နော။
<br/>
၂၂၄။ မဟန္တာ သဟဘူ ဒေဝါ၊ ဇလမဂ္ဂိ သိခါရိဝ။
အရိဋ္ဌကာ စ ရောဇာ စ၊ ဥမာပုပ္ဖနိဘာသိနော။
<br/>
၂၂၅။ ဝရုဏာ သဟဓမ္မာ စ၊ အစ္စုတာ စ အနေဇကာ။
သူလေယျရုစိရာ ဒေဝါ၊ ဒေဝါ ဝါသဝနေသိနော။
ဒသေတေ ဒသဓာ ကာယာ၊ သဒါ သောတ္ထိံ ကရောန္တု နော။
<br/>
၂၂၆။ သမာနာ မဟာသမာနာ၊ မနုသာ မာနုသုတ္တမာ။
ခိဍ္ဍာပဒေါသိကာ ဒေဝါ၊ ဒေဝါ မနောပဒေါသိကာ။
<br/>
၂၂၇။ အထာပိ ဟရယော ဒေဝါ၊ ဒေဝါ လောဟိတဝါသိနော။
ပါရဂါ မဟာပါရဂါ၊ သဗ္ဗေ ဒေဝါ ယသဿိနော။
ဒသေ’ တေ ဒသဓာ ကာယာ၊ သဒါ သောတ္ထိံ ကရောန္တု နော။
<br/>
၂၂၈။ သုက္ကာ ကရမ ္ဘာ အရုဏာ၊ အာဂုံ ဝေဃနသာ သဟ။
သြဒါတဂယှာ ပါမောက္ခာ၊ အာဂုံ ဒေဝါ ဝိစက္ခဏာ။
<br/>
၂၂၉။ သဒါမတ္တာ ဟာရဂဇာ၊ မိဿကာ စ ယသဿိနော။
ထနယံ အာဂ ပဇ္ဇုန္နော၊ ယော ဒိသာသွ’ဘိဝဿတိ။
<br/>
၂၃၀။ ဒသေ’ တေ ဒသဓာ ကာယာ၊ သဗ္ဗေ နာနတ္တဝဏ္ဏိနော။
ဣဒ္ဓိမန္တော ဇုတိမန္တော၊ ဝဏ္ဏဝန္တော ယသဿိနော။
မောဒမာနာ ဇိနဒါနာ၊ သဒါ သောတ္ထိံ ကရောန္တု နော။
<br/>
၂၃၁။ လောကဓာတုသဟဿေသု၊ ဒသသွေ၀ သမန္တတော။
ဒေဝါဒယော ပါဏဂဏာ၊ သဒါ သောတ္ထိံ ကရောန္တု နော။
<br/>
၂၃၂။ ခေမိယာ ကဋ္ဌကာ စ၊ ဇောတိနာမာ မဟိဒ္ဓိကာ။
လမ္ဗီတကာ လာမသေဋ္ဌာ၊ သဒါ သောတ္ထိံ ကရောန္တု နော။
<br/>
၂၃၃။ ဇလဋ္ဌာ စ ထလဋ္ဌ’ ညေ၊ ဒေဝါ’ ကာသဋ္ဌကာဒယော။
ယက္ခဂန္ဓဗ္ဗ ကုမ္ဘဏ္ဍာ၊ ပိသာစာ ယေ မဟောရဂါ။
မေတ္တစိတ္တာ စ သဗ္ဗေ တေ၊ သောတ္ထိံ ဖာသုံ ကရောန္တု နော။
<br/>
၂၃၄။ တာဝတိံသာ စယေ ဒေဝါ၊ ယာမာ ဒေဝါ မဟိဒ္ဓိကာ။
တုသိတာ စ မဟာဒေဝါ၊ နိမ္မာနရတိနော’မရာ။
<br/>
၂၃၅။ ဝသ၀တ္တီသု ရတိနော၊ သဗ္ဗေ ဒေဝါ သဝါသဝါ။
ဗုဒ္ဓပူဇာယ နိရတာ၊ သဒါ သောတ္ထိံ ကရောန္တု နော။
.
<br/>
<strong>ဗြဟ္မာများ</strong>
<br/>
၂၃၆။ ဗြဟ္မာနော ပါရိသဇ္ဇာ စ၊ ယေ စ ဗြဟ္မပုရောဟိတာ။
မဟာဗြဟ္မာ စ သဗ္ဗေ တေ၊ ပဌမဇ္ဈာနသဏ္ဌိနော။
<br/>
၂၃၇။ မေတ္တာဝိဟာရိနော သန္တာ၊ သမ္ဗုဒ္ဓဿ ပရာယဏာ။
ကရောန္တု နော မဟာသောတ္ထိံ၊ သေက္ခာသေက္ခပုထုဇ္ဇနာ။
<br/>
၂၃၈။ ပရိတ္တာ ဘာ’ပ္ပမာဏာဘာ၊ ဗြဟ္မာ စာ’ဘဿရာ တထာ။
ဗုဒ္ဓပူဇာယ နိရတာ၊ ဒုတိယဇ္ဈာနသဏ္ဌိနော။
<br/>
၂၃၉။ မေတ္တာကာရုဏိကာ သဗ္ဗေ၊ သဗ္ဗသတ္တဟိတေသိနော။
ကရောန္တု နော မဟာသန္တိံ၊ သောတ္ထိ’ မာရောဂျ’ မာယုဝံ။
<br/>
၂၄၀။ ပရိတ္တသုဘာဗြဟ္မာနော၊ အပ္ပမာဏသုဘာ စ ယေ။
သုဘကိဏှာ စ ဗြဟ္မာနော၊ တတိယဇ္ဈာနသဏ္ဌိနော။
<br/>
၂၄၁။ ပဘာယ ဖရဏာ လောကေ၊ ဗုဒ္ဓဇ္ဈာနရတာ သဒါ။
အဟိံသာ သဗ္ဗသတ္တေသု၊ သဒါ သန္တိံ ကရောန္တု နော။
<br/>
၂၄၂။ ဝေဟပ္ဖလာပိ ဗြဟ္မာနော၊ စတုတ္ထဇ္ဈာနသဏ္ဌိနော။
သေက္ခပုထုဇ္ဇနာ’ သေက္ခာ၊ သဒါ သန္တိံ ကရောန္တု နော။
<br/>
၂၄၃။ သမ္ပတ္တိယာ န ဟာယန္တိ၊ ဗြဟ္မာနော ဇိနသာဝကာ။
အဝိဟာနာမကာ သဗ္ဗေ၊ သဒါ သန္တိံ ကရောန္တု နော။
<br/>
၂၄၄။ အတပ္ပါ နာမ ဗြဟ္မာနော၊ စတုတ္ထဇ္ဈာနသဏ္ဌိနော။
ဗြဟ္မဝိဟာရိကာ သဗ္ဗေ၊ သောတ္ထိံ ဖာသုံ ကရောန္တု နော။
<br/>
၂၄၅။ သုဒဿာ နာမ ဗြဟ္မာနော-ဘိရူပါ ဈာနဘောဂိနော။
အပုနာဂမနာ ကာမေ၊ သန္တိံ ဖာသုံ ကရောန္တု နော။
<br/>
၂၄၆။ ဗြဟ္မဝိဟာရသမ္ပန္နာ၊ ဇိနဘတ္တိပရာယဏာ။
ဗြဟ္မာနော သုဒဿီ နာမ၊ သဒါ သောတ္ထိံ ကရောန္တု နော။
<br/>
၂၄၇။ အကနိဋ္ဌာ စ ဗြဟ္မာနော၊ ဇေဋ္ဌာ သဗ္ဗဂုဏေဟိ စ။
ပဟိနဘဝနိသ္နေဟာ၊ သဒါ သောတ္ထိံ ကရောန္တု နော။
<br/>
၂၄၈။ ပဌမာရူပဗြဟ္မာနော၊ သဗ္ဗရူပဝိရာဂိနော။
ဇိနဘတ္တိရတာ သဗ္ဗေ၊ သဒါ သောတ္ထိံ ကရောန္တု နော။
<br/>
၂၄၉။ ဒုတိယာရူပဗြဟ္မာနော၊ ဟေဋ္ဌာဈာနဝိရောဂိနော။
ဇိနဘတ္တိရတာ သဗ္ဗေ၊ သဒါ သောတ္ထိံ ကရောန္တု နော။
<br/>
၂၅၀။ တတိယာရူပဗြဟ္မာနော၊ ဟေဋ္ဌာဈာနဝိရောဂိနော။
ဇိနဘတ္တိရတာ သဗ္ဗေ၊ သဒါ သောတ္ထိံ ကရောန္တု နော။
<br/>
၂၅၁။ စတုတ္ထာရူပဗြဟ္မာနော၊ ဟေဋ္ဌာဈာနဝိရောဂိနော။
ဇိနဘတ္တိရတာ သဗ္ဗေ၊ သဒါ သောတ္ထိံ ကရောန္တု နော။
.
<br/>
<strong>အထွေထွေ</strong>
<br/>
၂၅၂။ ဝေဒေဟေ’ ပရဂေါယာနေ၊ ဇမ္ဗုဒီပေ ကုရုမှိ စ။
ဒေဝယက္ခပိသာစေဟိ၊ သဒ္ဓိံ ဝိဇ္ဇာဓရာဒယော။
<br/>
၂၅၃။ အာကာသဋ္ဌာ စ ဗြဟ္မာနော၊ ဇလဋ္ဌာ စ’န္တလိက္ခဇာ။
ဒွိပဒါဒယော ယေ သတ္တာ၊ သဒါ သောတ္ထိံ ကရောန္တု နော။
<br/>
၂၅၄။ မာရသေနဝိဃာတဿ၊ ဇိနဿ သုခဈာယိနော။
တေဇောဗလေန မဟတာ၊ သဒါ မင်္ဂလ’မတ္ထု နော။
<br/>
၂၅၅။ နာနာဂုဏဝိစိတ္တဿ၊ ရူပကာယဿ သတ္ထု နော။
သဗ္ဗဒေဝမနုဿာနံ၊ မာရဗန္ဓဝိမောစိနော။
မေတ္တာဗလေန မဟတာ၊ သဒါ မင်္ဂလ’မတ္ထု နော။
<br/>
၂၅၆။ သဗ္ဗညုတာဒိကာယဿ၊ ဓမ္မကာယဿ သတ္ထု နော။
စက္ခာဒျဂေါစရဿာပိ၊ ဂေါစရဿေ၀ ဘူရိယာ။
တေဇောဗလေန မဟတာ၊ သဗ္ဗမင်္ဂလ’မတ္ထု နော။
<br/>
၂၅၇။ ရူပကာယသဒိသဿ၊ နိမ္မိတဿ မဟေသိနော။
ဓမ္မဿ ဝတ္တုနော သဂ္ဂေ၊ ဒေဝါနံ သုဂတာ ပတိ။
တေဇောဗလေန မဟတာ၊ သဒါ မင်္ဂလ’မတ္ထု နော။
<br/>
၂၅၈။ သိက္ခိတွာ မာနုသေ ဒေဝေ၊ မောစယိတွာ သဒေဝကေ။
သင်္ခါရေ ပဇဟန္တဿ၊ နိဗ္ဗုတဿ မဟေသိနော။
မဟန္တေနာ’ နုဘာဝေန၊ သဗ္ဗမင်္ဂလ’မတ္ထု နော။
<br/>
၂၅၉။ စတုရာသီတိသဟဿ - ဓမ္မက္ခန္ဓဿ တေဇသာ။
နဝင်္ဂသာသနဿာပိ၊ နဝလောကုတ္တရဿ စ။
သဗ္ဗပါပပဝါဟေန၊ သဗ္ဗမင်္ဂလ’မတ္ထု နော။
<br/>
၂၆၀။ မဟတော’ ရိယသံဃဿ၊ ပုညက္ခေတ္တဿ တာဒိနော။
ပဟီနသဗ္ဗပါပဿ၊ သီလာဒိက္ခန္ဓဓာရိနော။
မဟာတေဇာနုဘာဝေန၊ သဗ္ဗမင်္ဂလ’မတ္ထု နော။
<br/>
၂၆၁။ ပါတာလေ ဘူတလာကာသေ၊ ဒေဝယက္ခပိသာစကာ။
ဝိဇ္ဇာဓရာ စ ဂန္ဓဗ္ဗာ၊ နာဂကုမ္ဘဏ္ဍရက္ခသာ။
သဗ္ဗေသ’ မာနုဘာဝေန၊ သဗ္ဗမင်္ဂလ’မတ္ထု နော။
<br/>
၂၆၂။ ဣစ္စေဝ’ မုပ္ပါတသန္တိံ၊ ယော ဝဒေယျ သုဏေယျ ဝါ။
ဝိဇေယျ သဗ္ဗပါပါနိ၊ ဝုဒ္ဓတ္တဉ္စ ဘဝိဿတိ။
<br/>
၂၆၃။ သောတ္ထိကာမော လဘေ သောတ္ထိံ၊ သုခကာမော သုခံ လဘေ။
အာယုကာမော လဘေယျာ’ ယုံ၊ ပုတ္တကာမော လဘေ သုတေ။
<br/>
၂၆၄။ န တဿ ရောဂါ ဗာဓေန္တိ၊ ဝါတပိတ္တာဒိသမ္ဘဝါ။
အကာလမရဏံ နတ္ထိ၊ န ဒေဝေါ ဝိသမော’သရေ။
<br/>
၂၆၅။ န စု’ ပ္ပါတဘယံ တဿ၊ နောပိ ပတ္တဘယံ တထာ။
နဿန္တိ ဒုန္နိမိတ္တာနိ၊ ပါပကမ္မဋ္ဌိတာနိ စ။
ဒီဃမာယု မဟာသောတ္ထိ၊ အာရောဂျဉ္စ သဒါ ဘဝေ။
<br/>
၂၆၆။ ယော သုတွာပိ မဟာသန္တိံ၊ သင်္ဂါမံ ပဝိသေ နရော။
ဝိဇယေ ဝေရိနော သဗ္ဗေ၊ န သတ္ထေဟျ’ ဘိဘူယတေ။
<br/>
၂၆၇။ သဗ္ဗဒါ လဘတေ ပီတိံ၊ ဝိပတ္တိံ နာဝဂါဟတိ။
ရောဂေဟိ နာဘိဘူယတေ၊ သဝတ္ထူဟိ ဝိဝဍ္ဎတေ။
<br/>
၂၆၈။ ယတြ ဒေသေ ဝကောဝကာ၊ ဗာဠှကာ ရက္ခသာဒယော။
ဥပ္ပါတသန္တိဃောသေန၊ သဗ္ဗေ တတ္ထ သမန္တိ တေ။
<br/>
၂၆၉။ ယ’ မုဒ္ဒိဿ ဝဒေ သန္တိံ၊ သဇီဝဉ္စာပျ’ဇီဝိတံ။
သော မုစ္စတေ မဟာဒုက္ခာ၊ ပပ္ပေါတိ သုဂတိံ သဒါ။
<br/>
၂၇၀။ ဒေဝဋ္ဌာနေ နဂရေ ဝါ၊ နိစ္စ’ မုပ္ပါတသန္တိယာ။
ပါလကာ ဒေဝရာဇာနော၊ တေဇသိရီဝိဝဍ္ဎနာ။
<br/>
၂၇၁။ ပထဗျာပါဒိသဉ္ဇာတာ၊ ဥပ္ပါတာ စ’န္တလိက္ခဇာ။
ဣန္ဒာဒိဇနိတုပ္ပါတာ၊ ပါပကမ္မသမုဋ္ဌိတာ။
သဗ္ဗုပ္ပါတာ ဝိနဿန္တိ၊ တေဇသု’ ပ္ပါတသန္တိယာတိ။
.
<br/>
ဥပ္ပါတသန္တိ နိဋ္ဌိတာ။
        </div>
    </div>

    <script src="../script/jbond.js"></script>
</body>
</html>